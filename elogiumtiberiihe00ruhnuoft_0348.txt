290 v1TA D. RUHNKENH.

bere librOS, debet temporis, tamquam pretiosissimi
sumtus, τοῦ πολυτελεστάτου ἀναλώματος, ut vocavit
Theophrastus (120) ‚ summam rationem ducere, eJ'us·
que et utendi aequabilem dispensationem tenere, et
perditi promtam compensationem usurpare, diligente
et quasi oeconomica accepti expensique compa-ratio·
ne z debet vero in prImis facilitate ad pariundum va-
lere, ut brevi tempore multum efficiat. Utrumque
habuit Ruhnkenius. Igitur quodcumque ei a neces-
sariis negotiis et privatis Literarum studiis ad recrean-
dum animum supererat tempus, hoc libenter tribue-
bat ejusmodi sermonibus congressibusque, ubi vel
ab aliis ipse, vel ab ipso alii discere possent. Non-
numquam , ut fit, invitatus ad vespertinam doctorum
hominurn sessiunculam , incidebat in ardelionem ,
qui sibi solus sapere videretur , domi se ad certum
quoddam disputandi argumentum parasset, et quasi
armatura instruxisset, tum de eo sermonem injiciens
ac disserens, eruditissimos quosque praesentium la-
cesseret, et, suo quidem judicio, in triumpho du-
ceret. Istiusmodi ardelionum impudentiam Hemster.
270 husius fere silentio repudiabat, Valckenarius cavilla-
tione eludebat, Ruhnkenius brevi interrogatione con-
futabat: caeterum, hic quidem , semel iterumque ha-
rum sessiuncularum taedio devorato, iis in perpe·
tuum valedixit: satius judicanS, cum aliis confabula-
ri sive doctis sive indoctis , modo in sua arte peritis,
et modestis et candidis hominibus , venatoribus , mu-
sicis, opificibus, agricolis, similibusque, a quibus
ipse aliquid posset doceri, aut 'qui ab ipso doceri vel-
lenta

(120) Huic tribuit Diog. Lae'rt. V, 4ο. Antiphonti Plu-
tarchus in Vita Antonii, p. 928, A.

