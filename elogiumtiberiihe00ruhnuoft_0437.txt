V1TAM RUHNKENII. 379

cendum esse clamant3 videntur illi, ut dicam quod
sentiam ‚ et vere dicere mihi videor, non satis te-
nere discrimen discendi ac legendi, ac potius quae
duo, natura sua 'plane diversa, probe secernenda
sunt ‚ ea temere confundere ac miscere. Nimirum
longe aliud est Graece ae Latine discere .· aliud Grae·
cis ac Latinis Literis studere, sive ‚ quod eodem
redit, Graecos ac Latinos Sefiptores omnes deinceps
ordine legere, excerpere, et llemsterhasiana ‚ id est,
grammattea criticaque ratione pertractare. Alte-
rum faciunt omnes illi, qui in Scholas inferiores si-
ve Latinas, quae dicuntur, pueri ventitant, prima
utriusque linguae elementa percepturi, ad eumque mo-
dum progressuri, cum ut scriptos utraque lingua li-
bros probabiliter intelligere et interpretari discant,
tum ut peculiarem quemdam sibi comparent Latine
loquendi scribendique usum et habitum, qui ipsis
tarn in omni doctrinarum genere adjumento sit et
emolumento, quam in omni vitae munere ornamento
et instrumento, quo docti hominis laudem nomen-
que consequantur ac tueantur3 sive illi Theologiae,
sive Jurisprudentiae, sive salutari Medicorum arti,
sive his ipsis Antiquarum Literarum studiis, sive de-
nique cuicunque alii doctrinae generi sese deinceps
tradituri, ex eoque honesta bene beateque vivendi
subsidia sibi paraturi sint3 nec parentibus, amicis,
civibus oneri ac dedecori, sed ornatui potius ac lau-
di futuri. Alterum, id est id quod posteriore loco

diximus, proprie ac praecipue ad eos pertinet, qui

decursis pueritiae stadiis, adolescentes in superiores

Academiae scholas delati, in Graecis Latinisque Li·
teris vitae sibi tabernaculum ponere decreverunt,
atque, aut intra certos fines et quasi sepimenta sese

tenentes , pueritiae Graece Latineque erudiendae , uti-
li

