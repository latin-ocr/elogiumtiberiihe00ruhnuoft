VITA D. RUHNKENII· 293

dis , alendis , instituendis ‚ nce operae nec sum-
tui parcebat: hae , in venandi societate , aliis aliorum
canibus palmam praeripiebant: ipse eas hortans secta·
batur, fossas quamvis latas et aqua plenas, quarum
ductu frequentiaque agri prataque terminantur , trans-
siliens, omniaque artis munera instar promtissimi
cujusque rite obiens et exsequens. Atque, ut inter
doctos homines princeps Literarum celebrabatur, ita
apud indoctos et venatores venator strenuus victri-
ciumque canum dominus ferebatur. Et gaudebat, se
hac etiam in re similem esse Josephi Scaligeri, qui
in Gallia adhuc degens item venandi studio deditu5273
fuisset: ejusque vitam conscribere et Hemsterhusiano
Elogio adjungere, aliquando cogitabat, Scriptores
etiam Rei Venaticae Graecos et Latinos libenter lege-
bat, multaque in iis, propter materiae intelligen-
tiam, rectius acutiusque animadvertebat , quarn adhuc
factum erat, novamquesubinde iis editionem desti-
nabat. Sed et hujus, et aliorum consiliorum, effe-
ctum, primo aliae scriptiones, deinde senectus et
mors praeverteruut.

Nam quum hunc vitae modum cursumque prospera
valetudine ad aetatis annum septuagesimum et quar-
tum (1796.) tenuisset, ac solitus corporis vigor hac
una in parte imminui videretur, quod inter ambulan-
dum anhelitus aliquanto magis quam antea agitaretur3
supervenit, mense Julio, capitis affectio vertiginosag
cul mox depulsae successerunt indicia hydropis , cum
in pectore, turn in pedibus. Erat ei medicus, et
complurium annorum quotidiana fere consuetudine
familiaris, 1-1. Cuipers, vir cum artis scientia, tum
eJ'us factitandae solertia et felicitate, in primis cele·

T 3 ber,

