v1TAM RUHNKENH. 381

,5 pauclssimos ipsarum unice caussa et amore, et ut-
„ in ipsarum studio vitae tabernaculum ponant. ’'
His ergo missis, illud potius , quod nunc volumus,
declarandum est. Illorum igitur, qui pueri Graece ao
Latine discunt, aut parum aut nihil interesse cense-
mus, ab utro discendi initium ducant.- Nau: , quod
ajunt , Graecae Linguae scientiam ad Latinae cogni-
tionem ducere, id quidem ejttsmodi est ut, quamdiu
in primis linguarum elementis haereas, aut vix aut
ne vix quidem appareat: imperitis saltem et pueris
nec significari nec declarari fere ullo modo queat.
Et quod faciliorem esse praedicant Graeci, quam La-
tini sermonis facultatem consequi, multoque minore
negotio Graeca Belgica, quam Latine verti3 est istud
quidem aliquid: verumtamen quominus propterea de-
mus , prius Graece , quam Latine discendum esse , mul·
ta sunt quae impediant. Esto sane, facilius Grae·
ce quam Latine disci3 itane levia puerorum ingenia,
Jamdudum facilioribus assueta, mox ad difficiliora.
traduces, ab iisque, quae illorum tarditas et in-
constantia esse solet, plane absterrebis? nec po-
tius facies, ut, devorato prius difficiliorum taedio,
mox faciliora veluti per lusum et jocum addiscant?
Sed enim vehementer negO, faciliora ad discendum
esse Graecae, quam Latinae linguae elementa: de
elementis enim hic agimus , non item de universa
sermonis indole ‚ quae a pueris percipi nequit.
Nam, ut alia mittam, vel ipsi literarum ductus et·
figurae, speciem prae se ferentes plane diversam ab
iis quae quotidie oculis subjici solent, quanto sunt
magis quam Latinorum nostris plane similes literae,
comparatae ad quandam quasi fugam immittendam
et horrorem incutiendum tardis puerorum ingeniis?
Deinde vero, quum ad Nominum declinationem Ver.

bo-

